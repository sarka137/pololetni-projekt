<!DOCTYPE html>
<html lang="cs">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Programové a datové soubory, OS</title>
    <link rel="stylesheet" href="../css/style.css">
</head>
<body>
    <div class="topnav">
        <a class="active" href="../index.html">Domů</a>
        
        <a href="../c/index.html">Další kapitola</a>
      </div>

    <h1>PROGRAMY A DATA</h1>
    <h2>Programové a datové soubory</h2>
    <p> <b>Soubor</b> (<i>file</i>) je množina souvisejících dat uložených na diskové jednotce.
    Název souboru je obvykle tvořen jménem (ve Windows až 254 znaků) a příponou,
    která naznačuje <b>typ souboru</b>. K dalším vlastnostem souboru patří jeho velikost,
    autor (vlastník), datum vytvoření, datum změny, atributy, přístupová práva apod.</p>
<p>K přehlednější práci se soubory slouží systém <b>adresářů</b> či složek (<i>directories, folders</i>). 
    Adresáře tvoří na disku typicky hierarchickou strukturu (<i>tree</i> - strom); základem je tzv. <b>kořenový adresář</b> (<i>root</i>) označený symbolem „/“ (Unix, Linux), 
    nebo „\“ (Windows). Každý adresář může obsahovat soubory i <b>podadresáře</b> (<i>subdirectories</i>).</p>
    <p><b>Cesta</b> (<i>path</i>) vyjadřuje umístění souboru vždy směrem od nejvyššího adresáře: <i>C:\XAMPP\mysql\bin\mysql.exe</i>. Pro operace se soubory využíváme někdy <b>zástupné znaky</b> (<i>wildcards</i>):</p>
<p>• symbol * nahrazuje v názvu libovolný počet znaků (např. *.*);</p>
<p>• symbol ? nahrazuje jeden libovolný znak (např. s?s.txt).</p>
    <p><b>Programové soubory</b> obsahují instrukce, podle nichž procesor ve spolupráci s dalšími hardwarovými komponentami plní konkrétní úlohy.
         Mohou být uloženy v již zkompilované binární podobě (nejčastěji ve strojovém kódu pro danou platformu), nebo ve zdrojovém kódu, obsahujícím příkazy určitého programovacího jazyka. 
        Mezi programové soubory můžeme zařadit také <b>skripty</b>, soubory instrukcí v textové podobě, které ke svému spuštění vyžadují speciální program - <b>interpret</b>.</p>
    <p>Větší programy jsou tvořeny <b>programovými knihovnami</b> (<i>runtime libraries</i>), speciálními soubory s připravenými funkcemi, které programy využívají pro svůj běh. Ve Windows to jsou např. soubory <i>DRV</i> a <i>SYS</i> 
        (obsahující zejména ovladače čili drivery,
     ale i systémové funkce), nebo také <b>DLL</b> (dynamic linking library - dynamicky linkované knihovny), které mohou být podle potřeby za běhu (dynamicky) připojeny k jednomu i více programům.</p>
    <p>Některé soubory s tzv. <b>spustitelnou příponou</b> (např. .exe a .com ve Windows, .sh v Linuxu) slouží ke spuštění programu - aktivaci procesu v rámci operačního systému.
    Za <b>rezidentní programy</b> (služby, démony) označujeme ty procesy, které jsou spuštěny automaticky po iniciaci operačního systému (např. antivirové programy).</p>
    <p><b>Datové soubory</b> obsahují data různého charakteru (číselné, textové, grafické, zvukové údaje). K jejich zpracování se používají konkrétní programy,
    a proto jsou často přípony těchto datových souborů asociovány (propojeny) s určitou aplikací (např. DOCX s programem MS Word, nebo XLSX s programem MS Excel).</p>


    <h2>Operační systémy</h2>
    <p>Programové vybavení (<i>software</i>) je podmínkou využití technického vybavení (<i>hardware</i>). V raných dobách počítačové éry byly programy vytvářeny vždy pro konkrétní hardware. 
    V okamžiku, kdy počítače začaly být produkovány ve větších sériích, objevila se i potřeba vývoje speciálních <b>systémových programů</b>, které by obstaraly základní operace s hardwarem 
    a nabídly prostředí pro běh aplikací, tj. programů určených pro konkrétní účely.
</p>
    <p>Základním programovým vybavením počítačů (a jim podobných zařízení) jsou <b>operační systémy</b> (<i>OS - Operation System</i>). Jejich nejdůležitější funkcí je zajištění řízení hardware. 
    To má na starosti jádro systému, které tvoří subsystémy pro správu procesoru, paměti, diskových médií a dalších zařízení. Jádro pro své operace vyžaduje instalaci ovladačů 
    jednotlivých zařízení (<i>drivers</i>) a s jejich pomocí zpřístupňuje technické vybavení běžícím procesům.
</p>
    <p>Nezbytnou součástí operačních systémů je <b>aplikační rozhraní</b> (<i>API - Application Programming Interface</i>), které nabízí programátorům prostředky pro vývoj aplikací pro daný systém. 
    <b>Uživatelské rozhraní</b> slouží k ovládání OS a k spouštění aplikací. Zatímco starší OS se ovládaly častěji prostřednictvím <b>příkazového řádku</b> (<i>CLI - Command Line Interface</i>), moderní systémy 
    poskytují <b>grafické uživatelské rozhraní</b> (<i>GUI - Graphic User Interface</i>) založené na oknech a grafických prvcích.
</p>
    <p>Současné OS rozdělujeme nejčastěji podle typů zařízení, pro která jsou určeny. Existují <b>systémy pro síťové servery</b> (např. <i>MS Windows 2012 Server, Linux, Unix</i>), <b>pro běžné osobní počítače</b> - desktopy,
    notebooky, netbooky (např. <i>MS Windows, Linux Ubuntu, OS X</i>), <b>pro mobilní zařízení</b> (<i>Android, Symbian, Windows Phone, iOS</i>) i speciální <b>RTOS</b> (<i>Real-Time Operating System - systémy reálného času</i>), 
    které zajišťují provoz „chytrých“ zařízení, jakými jsou robotické kamery využívané pro sportovní přenosy, měřící přístroje na orbitálních stanicích nebo jednotky pro řízení různých průmyslových procesů. 
    Zatímco u desktopového systému je možné pozdržet dokončení některých operací a provádět paralelně jiné operace, v případě RTOS je nezbytné provádět operace bez prodlevy a s vysokou spolehlivostí v reálném čase.
</p>
    <img src="../img/index.jpg" alt="OS Linux">
    <img src="../img/windows.png" alt="OS Windows">
    <img src="../img/osx.jpg" alt="OS X Mac">
</body>
</html>